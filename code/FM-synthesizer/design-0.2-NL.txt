

Hoe werkt FM. BISON?

Allereerst: het is een polyfone synthesizer; d.w.z: meerdere toetsen tegelijk.

We hebben aan de basis 3 algoritmes, ik zal later vertellen hoe en wat:

- Single modulator single carrier
- Single modulator double (detuned) carrier (kopie van elkaar)
- Single modulator triple carrier (MOOG-like modus)


1. De modulator.

De modulator loopt op een frequentie die a-la FM een hoeveelheid van de basis carrier (note) frequentie is, ofwel: modulator frequentie = M/C.

De modulator zelf mengt een sinus en een triangle wave (aan de hand van een 'brightness factor', hoe hoger hoe meer triangle) en vermenigvuldigt
deze met de 'modulation index' (of diepte, timbre, kies een woord). Die komt allereerst van een wheel control maar wordt vervolgens gemoduleerd
door een LFO die opgenomen is in de modulator zelf; die LFO is een simpele cosinus die van stilstand tot een coherent klinkende doch snelle frequentie
gebracht kan worden.

Dus: mix(sinus, triangle) * (diepte van controller * cosinus LFO).

De naam van de snelheid van de cosinus LFO heet 'FM vibrato'.

2. De stem.

De stem bestaat uit bovengenoemde configuraties (1 tot en met 3).

Een stem zal allereerst de modulator samplen en vervolgens per geval doen wat nodig is.

* Algoritme 1: 

Louter de eerste carrier wordt gesampled met medeneming van de modulatie.

* Algoritme 2:

De twee carriers worden gesampled met medeneming van de modulatie en gemixt.
Volume en hoeveelheid detune van de tweede carrier kan bijgesteld worden en wordt per stem meegenomen.

* Algoritme 3:

De drie carriers worden gesampled; modulatie wordt meegenomen aan de hand van een factor die 'slave FM' heet voor
de twee slave carriers (nummber 2 en 3).

Carriers 2 en 3 mogen louter een procedurele oscillator als golfvorm hebben alwaar de basis carrier ook de wavetable
vormen mag gebruiken.

Alle 3 de carriers hebben een instelbaar volume en 2 en 3 hebben een gedeelde detune control. Bovendien kan er gekozen
worden om carriers 2 en 3 'hard' te synchronizeren (ofwel phase locken) met die van de basis carrier.


Zodra dit voltooid is wordt er eventueel pink noise in gemixt (instelbaar) en vervolgens nog tremolo toegepast; dat wil
zeggen dat een LFO het volume moduleert op instelbare snelheid. Dit gebeurt expres *voor* het filteren zodat het een
beetje een vorm kan krijgen.

Vervolgens wordt het filter (mits actief) toegepast, en als laatste stap de ADSR envelope.

3. Filters.

Filters zijn alle 3 van het 4-pole ladder type en hebben een instelbare cutoff frequentie, een resonantie (accentueren
van het randje rond de cutoff, MOOG noemt het ook 'emphasis'), een globale dry<->wet instelling en een drive om een 
eventueel krachtsverschil te compenseren.

Er zijn 3 filters:
- Teemu's transistor ladder (standaardinstelling)
- D'Angelo & Valimaki's improved MOOG ladder (tweede keus)
- Een bijzonder steriel filter dat in tegenstelling tot de eerste 2 niet self-oscilleert bij hoge resonantie (derde keus)

Deze filters hebben ook een envelope; door de envelope praktisch niet te gebruiken draai je de sustain open, maar met
attack en decay (release niet aanwezig wegens relatief overbodig) kun je er een randje aan geven wat in bepaalde gevallen
een leuk effect oplevert.

4. Mixdown & feedback.

Nadat al het vorige gerenderd is worden deze samples gemixt met een harde clamp teneinde wat volume te bewaren; je kunt
immers maar zo vaak een sigmoid (hyperbolic tangent) toepassen alvorens alles tot modder verwordt.

Na dit proces wordt er d.m.v een delay line een instelbaar feedback effect toegepast. De instellingen zijn de sterkte
van de feedback, de dry<->wet verhouding van het filter en de snelheid van de feedback (feitelijk bepaalt dat de omvang
van de delay line).

En dan zijn we klaar.

6. Oscillatoren (die toegankelijk zijn).

Procedural:
	- Sinus
	- Triangle
	- Soft saw
	- Soft square
	- Pulse
	- Noise

Wavetable (enkel beschikbaar als basis carrier, tevens als one-shot):
	- Electric piano
	- 808 kick
	- 808 snare
	- Basgitaar

Van de puls kan de breedte ingesteld worden (de 'duty cycle'); dit heeft effect op alle carriers die de pulse
gebruiken op dat moment, doch slechts effectief na aanslag nieuwe noot.

7. Handig om te weten.

Ongeveer alle parameters worden effectief zodra een nieuwe stem getriggerd wordt. Met uitzondering van o.a.:

- Filter cutoff
- Filter resonance
- Slave FM influence

En wellicht nog een en ander.


